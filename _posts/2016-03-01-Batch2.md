---
layout: post
title:  "Batch #2 - Amarillo SMASH IPA"
date:   2016-03-01 20:00:52
categories: beer
author: Martin Søstrand Helgesen
---


# Ingredienser

Dette var en pakkeløsning kjøpt på bryggeland i Sarpsborg.

# Fremgangsmåte

* Etter å ha lest oss opp litt og spurt ut Ove hos Bryggeland i Sarspborg, var vi nå klare for batch 2 hos Helgesen Nanobryggeri. Denne gangen var det en Amarillo SMASH IPA som stod på dagsordenen.
* SMASH står for Single Malt And Single Hop, altså en type Malt (Maris Otter Ale), og en type Humle (Amarillo)
* Vi hadde denne gangen gått til innkjøp av glassflasker og en bordkorker. I tillegg hadde vi kjøpt en vørterkjøler. Dette var en motstrømskjøler, ikke førstevalget, men eneste de hadde på lager hos Bryggeland
* Måling av temperatur under meskingen var fortsatt problematisk da vi hadde et digitalt termometer som slo seg av når komfyren stod på (induksjon). Men denne var vi mer obs på temperaturen og målte mange, mange ganger.
* Denne gange forsøkte vi oss på en mashout, etter mesking varmet vi opp væsken til 77 grader og deretter foretok skylling. Problemet denne gangen var at vi tok alt for lite vann ved skylling
* Etter kok og tilsetting av humle, bærte vi hele kjelen over til hobbyrommet hvor vi hadde gjort klar vørterkjøleren og silikonslanger. Vørterkjøleren fungerte utmerket... i 5 minutter. Så begynte den å tette seg. Motsttrømskjøleren klarte ikke å håndtere vørteren med så mye humle i, så det satte seg fast. Dermed måtte vi ty til litt oppfinnsomhet for å kjøle ned vørteren igjen. Vi fylte badekaret og la oppi det vi hadde av isbiter (ganske mange faktisk) og satt kjelen oppi. Dette fungerte ganske bra, og vi kjølte ned vørteren i løpet av 2,5 timer (forrige gang brukte vi 8 timer!)
* Nedkjølingen var ferdig og vi tappet vørteren over i et gjæringsdunk.
* Gjæringsprosessen var litt annerledes denne gangen. Etter 7 dager ble det omstikking til ny gjæringsdunk + tilsetting av tørrhumle i en humlesokk
* Etter enda 7 dager var gjæringen ferdig. Vi kokte opp sukkerlake, kjølte den ned og tilsatt denne i nok en gjæringsdunk før vi tappet ølet over i denne, og deretter flasket vi ølet.
* Bordkorkeren fungerte lite tilfredsstillende og det var et strev. Heldigvis hadde jeg også kjøpt en mindre korker, og den fungerte mye bedre. ("Bordkorker til salgs, veldig billig")


# Resultat

Dette ølet ble faktisk helt ålreit, problemet var vel at vi kun fikk 13 liter øl. Litt usikker på hvorfor vi fikk så lite, men vi burde jo hatt i mye mer skyllevann enn vi hadde.
OG: 1064
FG: 1012

Alkoholprosent : 6,7%
