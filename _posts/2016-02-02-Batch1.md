---
layout: post
title:  "Batch #1 - Bryggbedre BITTER"
date:   2016-02-02 21:42:52
categories: beer
author: Martin Søstrand Helgesen
---

ESB, Extra Special Bitter, som blir kobberfarget og lett fruktig, med smak av gress fra humlen, og karamell og kjeks fra malten. Klassisk engelsk.

# Ingredienser

Dette var en pakkeløsning kjøpt på bryggeland i Sarpsborg.

# Fremgangsmåte

Hoy-hoy, her var det mye gøy!
Frode og jeg hadde aldri brygget før, og ikke forhørte vi oss med noen andre heller, så vi bare satt igang.
Dette var først og fremst en sosial førstegangsgreie, hvor vi ikke var fryktelig opptatt av sluttresultatet. Jeg kan jo gå gjennom prosessen

* Vi hadde kjøpt en Bryggekjele for 36 liter og et digitalt termometer. Selve bryggingen foregikk på kjøkkenet mitt (ikke noe bryggerom her i huset!)
* Oppvarmingen av vannet gikk greit, bortsett fra at Frode klarte å skru av en av plombene når vi hadde 25 liter vann oppi (jeg fatter ikke hva han tenkte på, og ikke han heller)
* Måling av temperatur under meskingen var litt problematisk da vi hadde et digitalt termometer som slo seg av når komfyren stod på (induksjon). Var litt slitsomt å slå av komfyren for hver gang vi skulle måle. Jeg mistenker at mesketemperaturen var (sky)høy
* Sirkulere vørter ble ikke gjort
* Mashout på 76 grader ble ikke gjort
* Kokingen gikk greit, det var jo bare å koke
* Etter kok skulle vi kjøle ned vørteren og vi for å kjøle ned denne satt vi den ute på verandaen (dette var på vinteren), og tenkte det skulle ordne biffen i løpet av noen timer. Men etter noen timer hadde temperaturen sunket med kun 15 grader! Det begynte allerede å bli sent og vi lurte fælt på hvordan vi skulle fremskynde kjøleprosessen. Det endte med at vi pakket kjelen i snø, og la oppi flere poser med frosne grønnsaker i vørteren (uåpnede). Jeg tror ikke Gahr-Smith-Garsen hadde vært så veldig imponert.
* Frode dro, hjem og jeg gikk og la meg. Morningen etter var vørteren kald nok og jeg tappet vørteren over i et gjæringskar, pitchet gjæren, ristet og satt i gjærlåsen
* Etter 14 dager flasket jeg ølen. Dette ble gjort med karboneringsdrops. 0.5l plastflasker ble brukt (aldri mer)

# Resultat

Ikke det mest fantastiske ølet. Var noe gjærsmak, og ølet var altfor søtt. Og alt for lite kullsyre.
Uansett, dette var en utrolig morsom aktivitet og dette kan bare gå en vei: oppover!
